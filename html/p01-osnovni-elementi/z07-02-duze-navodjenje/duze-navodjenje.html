<!DOCTYPE html>
<html lang="sr">

<head>
    <meta charset="utf-8" />
</head>

<body>

    <p>Веб прегледачи обично увуку садржај елемента blockquote.</p>

    <p>Следи цитат из описа једног од најпопуларнијих италијанских стрипова.</p>

    <blockquote cite="https://sr.wikipedia.org/sr/Алан_Форд">
        Стрип је политичка сатира која као основу радње користи пародију на гламурозне тајне агенте попут Џејмса Бонда. Лик Алана
        Форда Магнус је нацртао по узору на британског глумца Питера О'Тула, док је у лику Боба Рока дао сопствену карикатуру.
        Алан Форд је сиромашни плавокоси младић који је одрастао у сиротишту. Врло је наиван и добродушан, па га често искоришћавају.
        Игром случаја и замене идентитета постаје тајни агент и члан групе ТНТ. Ова група, коју чине најразличитији ликови,
        решава бројне тајне задатке, редовно ризикујући сопствени живот. Међутим, од тога немају неке велике финансијске
        користи, већ су стално гладни и обучени у дроњке. Седиште групе ТНТ је цвећара на Петој авенији, а место радње град
        Њујорк. Остали чланови групе ТНТ: Вођа групе ТНТ је Број 1, старац у колицима и са дугачком брадом. О њему лично
        се не зна готово ништа. Он, међутим, има малу црну књижицу у којој се налазе подаци и греси из прошлости о свему
        и свакоме. Број 1 је изузетно шкрт, па све финансијске успехе групе задржава за себе, а својим људима даје тек мрвице.
        Често зна и испричати понеку историјску причу где се уз познате историјске личности, па чак и из давне прошлости,
        појављује и он лично. Роберт Боб Рок је ниског раста и има велики нос. Због тога је врло искомплексиран и танких
        живаца. У вечној је свађи са свима. Има три брата, Тима, Тома и Тумба, који су раније били криминалци. Њихов отац
        је погинуо у пљачки банке, а мајка је погубљена на електричној столици. Сер Оливер је Енглез и увек је у оделу, са
        полуцилиндром. Најспособнији је члан групе, али има незгодну навику да украде све што му дође под руку. Грунф је
        проналазач који је у стању да за невероватно мало новца створи најразличитије направе. Ти изуми готово увек раде,
        али скоро никада онако како би требало. Грунф је немачког порекла, а његови преци су се презивали Грунт. Када су
        доселили у Америку, онда су то презиме „... из темеља променили у Грунф“. Грунф често носи мајице са најразличитијим
        натписима нпр. Тко лети вриједи, тко вриједи лети, тко не лети не вриједи или Боље частан узмак него нечастан пораз.
        Шеф је некада био заменик Броја 1, а сада само спава у цвећари. Јеремија је човек који болује од свих могућих болести
        и непрестано кука како ће умрети. Најбоља му је изјава: Имам чир на дванаестерцу који ће ускоро пријећи на тринаестерац!
        Постоје и бројне животиње које деле судбину чланова групе ТНТ. То су пас Носоња, брбљиви папагај Клодовик, мачка
        Пруди ... Уз чланове групе ТНТ постоје и низ споредних ликова који се увек изнова појављују: Њихов комшија је стари
        пензионер који се стално свађа са њима јер у животу нема паметнијег посла. Брок је не превише способан полицијски
        инспектор. Генерал Вор (Рат) поверава Броју 1 задатке од националне vажности који су, наравно, добро плаћени... Самоубица
        који се стално покушава убити и када му то не пође за руком каже да није способан ни да се убије.
    </blockquote>

    <p>Наравно, ради се о стрипу "Алан Форд", цртача Роберта Равиоле (Magnus) и сценаристе Луциана Сечија (Max Bunker). Стрип
        се појавио у мају 1969. године.</p>

</body>

</html>